Examen
litterarum.

56 De haeresi Iconoclastarum.

examine juridico epistolae, a quo dependeret ejus admissio;
caeterum qua ratione passim in Conciliis Romanorum Ponti·
ficum epistolae retractatae fuerint, jam explicavimus.¹)

65. Tarasius porro affert duplicem rationem, ob quam
necessarium esse dicit adhaerere litteris Hadriani Papae. Prio-
rem petit ex auctoritate Romanae ecclesiae, cujus fidem com·
mendavit Apostolus PauluS, qua in re evolvenda subtiliori
quadam eloquentia graeca usus est. Alteram rationem affert,
quod ipse Scripturas et Patres scrutatus sit. Quam poste·
riorem rationem profert, non quod de auctoritate Pontificis
dubitaret, sed ut ostenderet, adhaesionem suam esse simul
assensum intelligentiae ac rationabilem, utque omnem aufer·
ret Iconoclastis ansam conquerendi, se nullo instituto examine
esse damnatOS.²) — Dum vero Illmus Maret argumentatur
ex quaestione legatorum Patribus proposita, utrum admit-
tant epistolam Hadriani, falsa nititur interpretatione illius
admissionis vel acceptationis. Admissio certe alicujus docu-
menti duplicis potest esse generis, Vel talis est, ut quis
tanquam judex superior aequalisve ei, qui documentum pro-
ponit, habeat jus examinis juridici ita, ut possit illud do·
cumentum admittere vel rejicere, prouti invenerit admissione
dignum necne. Vel talis est, ut quis teneatur acceptare (1οῑ
cumentum propositum ab eo, qui auctoritatem superiorem
habet. J am vero talis acceptatio requirebatur a Patribus,
quamvis possent examinare epistolam Hadriani, ut assensum
intelligentiae episcopis convenientem praestare valerent. Dum
igitur legati quaerunt, utrum Patres Concilii admittant episto-
lam Hadriani, de acceptatione agitur posteriore hoc modo in·
telligenda. Merito autem declarationem petunt legati, tum
ut certitudo adesset de orthodoxia praesulum, tum ut epi-
scopi omnes solemni suo judicio, quamvis Pontificis magisterio
obnoxio, confirmarent fidem ab Hadriano expositam, et ita
de communi consensu constaret.

 

¹) Cfr. quae diximus in Dissertationibus de Concilio chalcedonensi,
et de causa Honorii PontificiS.

2) Cf. WouterS, Dissert. Vol. ΠΙ. Dissert. ΙΠ. Ι)6 Concilio Ni—
caeno H. n. VI.

