284 XVI. Causae celebres et Decretales Pseudo-Isidori.

ipsa Ecclesiae constitutione et in juribus Pontifici Romano
et potestati ecclesiasticae convenientibus plane legitimum
habebat fundamentum, ac temporum indigentiis conveniebat.
Vel ex ipsa facili admissione Decretalium Pseudo-Isidori hoc
jure infertur. „Quomodo scilicet secus fieri potuisset, ita
merito G. De Smedt arguit, ut sententiae ac regulae omnino
novae, quae evertissent ea quae per diuturnam consuetu-

dinem apud omnes ‘recepta erant, et contrarias doctrinas

oppositamque praxim tanquam solas veras et antiquorum
auctoritate fulcitae proposuissent, haud rejicerentur cum
indignatione tanquam nova et inaudita, sed facillime ad-‘
mitterentur: etiam ab iis quorum consiliis “ ista adversa-
bantur? Universim enim illae disciplinae dispositiones facile
receptae sunt3 tantum Hincmarus Rhemensis et qui eum
sectabantur ostenderunt quamdam oppositionem, in qua ta-

· men et ipsi sibi parum constabant. — Facilis autem haee

receptio Collectionis Pseudo-Isidori 'et disciplinae quae in ea
continetur, inde apprime explicatur, quod doctrinae et prin-
cipia in ea proposita non essent nova et eatenus inaudita;
sed uti constitutioni Ecclesiae nitebantur, ita quoque jam
saepius prolata et adhibita in praxi, adeoque saltem con·
fuse jam ut principia juris ecclesiastici admissa erant.
Hinc nemo miratus est, talia ab antiquis Pontificibus fuisse

· prolata.“ 1)

Sententia ad-
vers ariorum .

73. Non est cur loquamur de dispositionibuS, quae jura
Ecclesiae contra arbitrium principum et potestatis saecu-
laris vindicant, sed quaedam juvabit accuratius exponere
quoad ea capita, quae Romanorum Pontificum auctoritatem
quantum ad episcopos synodosque spectant. Citra modum
enim eam auctoritatem vi Collectionis Isidorianae amplifica-
tam esse, varii auctores contendunt. Etenim, inquiunt, tum
universim Pseudo-Isidorus continuo evehit Romanorum Pon-
tificum auctoritatem, et ad eam recurrendum esse incul-
cat, quando dubia et dissensiones alicubi oriuntur, tum

 

¹) V. C. De Smedt in Dissertatione (nondum typis impressa) De
collectione Decretalium sub nomine Isidori Mercator-is vulyata, C. X. n. 113.
— Autographia praelectionum anni 1867—1868, p. 186.

 

