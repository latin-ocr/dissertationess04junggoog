Motus in
Italia.

26 De haeresi Iconoclastarum.

Decem annos Dei beniqnitate recte ambulasti, neque sacra-
rum imayinum mentionem fecisti, nunc autem eas dicis ido-
lorum locum implere. Haec satis innuunt, decem illas epi·
stolas esse eae, quas quotannis miserat Imperator ab indictione
XIV. (a. 716) usque ad indictionem VIII. Undecima porro
ea est, quae . ultimo loco indictioni IX. adscribitur, atque
haec anno 726 convenit. —- Ad hanc igitur Gregorius versus
annum 727 respondit. Arroganti et superbo modo rescripsit
Isaurus; quo facto alteram ei scripsit Gregorius epistolam,
versus annum 728.

28. De motibus in Italia ob Imperatoris iconoclastae
impietatem eo tempore ortis, scriptores suppares universim
referunt, sed eo modo, ut valde difficile sit, eventuum se-
riem texere et singula accuratius describere. Quum Impe-
rator Pontifici missis praefectis militum insidiaretur, Romani
Pontificem tuiti sunt, tumultuantes plures Imperatoris mini·
stros occiderunt, ab exarchi obsequio desciverunt, et, uti
aliae quoque civitates delectu suo duces sibi praefecere, ita
apud Romanos de facto summus Pontifex supremam potesta·
tem civilem habuit. Longobardi autem eo tempore suum
dominium latius extendere, et Ravennam variasque urbes
eousque Graecis subjectas expugnare nisi sunt. Sed Grego-
rius ΙΙ. tunc litteris hortatus est Ursum Venetorum ducem,
ut auxilio Graecis veniret, ejusque ope ex Ravenna Longo·
bardi depulsi sunt.¹) Voluerunt Itali in omnimodam defe-
ctionem ab Imperatore erumpere et novum principem creare,
sed Pontifex (saltem aliquo tempore) effecit, ut hoc de con-
silio desisterent, neve ab Imperio penitus recederent.

29. Attamen quamvis nomine tenus dependentia ab Im-
perio orientali servaretur, de facto jam ex ipsis rerum ad-
junctis influxu et auctoritate Pontificis res disponebantur.
Imperator enim ejusque exarchi Romanis erant plane exosi,
contra Longobardos eos defendere non valebant, imo hosti·
lem animum passim in ipsos Romanos prae se ferebant.
Quumque a. 727 Luitprandus Sutrium in suam redegisset

 

¹) V. Gregorii II. epist. X. Labbse, VI. 1447.

