316 XVI. Causae celebres et Decretales Pseudo-Isidori.

An Hadria·

nus orator. 113. Hac re igitur enucleata, quaeritur, utrum qui‘

orationem illam in synodo habuit, fuerit Hadrianus Pon-
tifex, an vero alius quidam episcopus Orationem non ab
Hadriano, sed ab aliquo alio episcopo habitam esse, ex
tota indole orationis variisque. indiciis certo eruitur. Quan-
tum ex hoc documento aliisque illius temporis scriptis col-
ligi potest, res ita se habuit. Hadrianus pro animo suo
benigno ac moderationi addicto, quantum fieri poterat, sal-
vis tamen principiis quae ejus praedecessor secutus fuerat,
regi obsequi studebat. Hinc retractionem quamdam cau-
sae Lotharii et condemnationis Guntbarii et Zachariae 1)
praesulum concesserat, ac Romae plurium episcoporum Ita-
lorum synodum congregaverat, cui illa negotia tractanda
et dirimenda detulit. Jam vero erant Romae inter episco-
pos et proceres cleri, qui de “Hadriani moderatione solli-
citi, etsi immerit0‚ timebant, ne Pontifex a Nicolai prin-
cipiis discederet, ea quae magno cum vigore ab illo dis-
posita erant irrita redderet, atque ita sanctae Sedis auctori-
tatem minueret. Ex hisce autem, quantum conjicere licet,
fuit ille episcopuS, qui ad praesules in synodo congregatos
orationem habuit. Totus in eo est, ut ostendat, Lotharii
et illorum episcoporum causam malam esse, eamque jam
summa auctoritate Nicolai PontificiS, seu Sedis Apostolicae,
esse judicatam. Praesules synodi porro considerat ut ali-
quam episcoporum congregationem, quae modo illam quae-
stionem jam summa auctoritate diremptam denuo exagitet,
et nequaquam convenire censet, ut ab ipsis nova senten-
tia feratur. Ab ipsa Sede Apostolica quidem, si velit, ,hac
in re adhuc aliquid statui posse, admittit, viamque hoc po-
sito suggerit, ut solemni concilio generali convocato novo-
que examine fact0, dein ab ipsa Sede Apostolica‚ definitiva
sententia feratur. Ut vero probet, quanti habendum sit

 

quorum ultio falso injusta dicitur, proh dolor sunt admissa.“ V. Maas-
sen 1⁹¹)coZIacli'giias Anagninus episcopus a Nicolao Pontifice a. 863 depo-
situs erat, eo quod a. 861 ut legatus Pontificis Constantinopolim missus
muneri suo turpiter defuerat, causamque Ignatii patriarchae prodenS,
Photii perfidiam comprobaverat. -- Hac de re inferius agemus.

