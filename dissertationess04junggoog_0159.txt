De authentia donationis. 153

se amplexantes, tenuit christianissimus idem Carolus rex dex-
teram manum antedicti pontificis: et ita in eandem vene·
randam aulam beati Petri principis apostolorum ingressi
sunt.“ Illam manuum junctionem igitur eo spectasse, ut
amicitiae et defensionis foedus confirmaretur.¹)'—- At revera μ
isto loco nullo modo agitur de aliquo foedere vel pact0, sed'
tantum describitur, quomodo more peregrinorum humilitexi
Carolus advenerit, et‘ ab Hadriano congruis amicitiae signis
receptus sit. Sensus obvius et contextuS, aliaque loca pa·
rallela in Vitis aliorum Pontificum id ostendunt. Carolus
videlicet, qui jam pedes inde a Monte Mario ad S. Petrum
progressus erat, genuflexus more peregrinorum omnes gra·
dus (triginta quinque) qui ad basilicam ducebant osculatus
est. In atrio super gradus autem magno cum gaudio regem
excepit Hadrianus Pontifex, eumque amplexus est. Dein
simul ingressi sunt ecclesiam S. Petri, ita ut rex manum
dexteram Pontificis teneret. Haud mihi videtur hic agi de
contactu manuum, ac si rex dexteram manum Hadriani in
sua manu habuisset, sed significari tantum censerem, regem
fuisse ad dexteram manum seu latus Pontificis. — Simili
plane ratione etiam in Vita Sergii Π. Pontificis (a. 844—847)
narratur, quomodo Ludovicus Lotharii Imperatoris filius ad
basilicam S. Petri accesserit et a Pontifice receptus sit. „Con-
jungente vero eodem rege (Ludovico), universosque gradus
ejusdem sacratissimae beati Petri ecclesiae ascendente, ad
praenominatum propinquavit pontificem, qui in atrio super
gradus juxta fores ecclesiae cum universo clero et populo
Romano assistebat. Tunc mutuo sese complectentes tenuit.
idem Ludovicus dexteram antedicti pontificis, et in interius
ingressi atrium, ad portas pervenerunt argentea8.“²)

 

¹) L. c. p. 136.

²) Vita Sergii H. c. X. — Advertit Bruneng0‚ utroque loco ex-
presse dici, regem tenuisse dexteram Pontificis, non quod laeva, uti
quidam censuerunt, nobilior haberetur. Sed locus honoris determinabatur
manu eorum qui ex adverso spectabant ingredienteS, ita ut qui ad dex-
teram ex parte spectantium conspiceretur, locum honoris teneret. Hunc
, locum itaque habebat Pontifex, quum spectantes ad ipsorum dexteram

viderent Pontificem, regem vero ad sinistram. V. L’ultimo dei re Longo-
bardi l. c. p. 682, nota 2.

