264 XVI. Causae celebres et Decretales Pseudo-Isidori.

sanctorum Patrum potuisset.¹) Sed nulla decreta sancto·
rum Patrum aliquid hujusmodi statuunt, nisi Pseudo-De·
cretales Isidori, ubi allegata ab Ebbonis clericis ad ver·
bum fere leguntur in epistola Felicis I. cap. 10 et epist.
J ulii c. 5; similia vero etiam in aliis Decretalibus occur-
runt. Allegantur quidem illa ex epistola Felicis, et alia.
plane similia etiam in Angilramni capitulo 2⁰ et 4⁰, adeo-
que quaeri possit, utrum Angilramni Capitula an Decretales

1 Isidori illi clerici prae oculis habuerint. Attamen quum

decreta sanctorum patrum commemorent, concludendum po-
tius est, ad Decretales Pseudo-Isidori illos respicere. Itaque
Collectio Isidori certe anno 857, ac probabiliter anno 853
jam vulgata erat. ’

52. Alius vero terminus editionis invenitur, si atten-
ditur ad tempus, quo prodiit Benedicti Levitae CollectiO,
Decretalibus Isidori anterior. Benedictus in praefatione in-
dicat, se Collectionem suam edidisse post mortem Ludovici
Pii (a. 840) et divisionem Imperii inter ejus filios Viroduni
a. 843 factam. Imo quum dicat, documenta se ex scriniis
ecclesiae Moguntinae collegisse praecipiente Otgario, „qui
tunc Moguntinus episcopus erat“, indicat profecto, jam ipsum
non amplius sedi huic praeesse. Constat autem ex Anna-
libus Fuldensibus aliisque illius aetatis documentis, Otgarium
episcopum Moguntinum obiisse die 24⁰ Aprilis anni 847-
Sequitur proinde, post hunc terminum prodiisse Collectionem
Benedicti Levitae et Pseudo-Decretales Isidori; ac decennio
isto ab anno 847 ad annum 857 evulgatio trium Colle-
ctionum Benedicti Levitae, Angilramni et Pseudo-Isidori con·
cludenda est.

53. Quisnam revera fuerit auctor Collectionis Pseudo-
Isidori hucusque eruditi non potuerunt definire accuratius,
et quae a variis factae sunt suppositiones diversae, ab
aliis explosae fuere. — Diligenti tamen instituto examine
eo perventum est, ut determinaretur, qua in reqione opus·
illud prodierit. Contenderunt plures auctoreS, inter quos

¹) Bouquet, Recueil Τ. VII. p. 277 3 ap. Hinschium l. c. p. CCI.

