Eventus post Concilium oec. VIII. 437

Quapropter nunc sententiam prorogavimus; et opus est, utri·
usque partis religiosissimos episcopos mitti, ut perpensa omni
dubitatione, et veritate utrimque manifestata, dicere pos-
simus quod Deus voluerit. Romana enim ecclesia ’instar
speculi et exemplaris reliquis ecclesiis constituitur. Et quod-
cumque definierit, in sempiternum manet incorruptum, et
hac de causa sententias magna cum inquisitione ferre de·
cet.“ 1) Quoad hanc rationem agendi Stephani V. apprime

advertit Baronius: „Ita quidem magna consideratione suspen·

dit judicium. Etenim si acquievisset Papa iis quae scripta
erant ab Imperatore de Photio sponte se abdicante, ejus
sessionem illegitimam quodammodo probasse videri potuis-
set. Caeterum nullus esse poterat locus renuntiationi, ei

qui nunquam legitime sedisset: nemo potest dimittere quod
non habuit, sed ejiciendus ut latro, qui non sua diu mala

fide possedit. Ne igitur probasse eo modo Stephanus Photii
restitutionem videri possit, non renuntiationem illius, sed
ejectionem potius tam ab Imperatore 'quam ab episcopis
exspectat audire.“²) -- Hinc igitur factum est, ut restitu-
tio completa unionis adhuc protraheretur, eo vel magis quod
communicatio inter Romam et Constantinopolim eo tem·
pore satis difficilis esset. Post triennium autem venerunt
Imperatoris legati, qui et novas Styliani aliorumque praesu·
lum attulerunt litterae, quibus rerum statum exponebant, et

enixius dispensationes necessarias et unionis restitutionem
petebant.

133. Stephano V. mense Septembri anno 891 defuncto
successit Formosus Pontifex, atque sub eo schisma peni·
tus exstinctum est. Respondit ipse anno 892 Styliano epi·-

 

ι> nabbe 1x. 373.

Negotium
protrahitur.

²) Ad a. 886 n. 28. —— Apparens dissensio inter litteras Impera· “

toris et Styliani inde provenit, quod Leo Imperator coegerat quidem
Photium sedem patriarchalem relinquere, toleraverat tamen, ut renun-
tiationem scriptis exhiberet, quodque qui litteras Imperatoris scripserant
antea Photio adhaeserant eumque habuerant ut legitimum patriarcham.

Stylianus autem aliique praesules eum ut illegitimum usurpatorem e
sede ejectum considerabant.

