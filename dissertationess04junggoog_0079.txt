Controversia in Gallia. 73

numinum, ita jam imaginibus sacris cultum superstitiosum
impenderent. Sed idololatria penitus exstincta et christiana
religione firmata, tale periculum penitus aberat. Atque fide-
les etiam rudiores, suis tamen fidei principiis imbuti et sana
ratione ducti, sacris imaginibus eam tantum venerationem
praestabant inferiorem, analogicam et relativam, quae ipsis
convenit, quin iis opus esset distinctionibus doctis, quae me·
rito a theologis adhibentur et adhiberi debent, cum scienti-
fica ratione de istis quaestionibus tractant.

85. Per se vero ista veneratio sponte consequitur, dum
imagines ob memoriam et amorem Sanctorum conservantur.
Quemadmodum filius qui ob patris memoriam et amorem
ejus habet imaginem , hanc honore quodam civili afficiet,
. ita etiam veneratione reliqiosa sponte afficientur imagines
Sanctorum3 haec ex indole rei intime nexa est cum usu
earum ob memoriam et amorem Sanctorum. Unde Hadria· ¹
nus qui comprobabat doctrinam Concilii Nicaeni‚ quando Ca-
pitularii quod Galli opposuerant ultimum citat capitulum, in
quo profitentur se sequi sensa Gregorii M. et servare ima-
gines propter amorem Dei et Sanctorum ejus, rem approba
perspiciens, quoad substantiam et quoad praxim fere eamdeni)
esse Gallorum et Orientalium sententiam. Hoc sacrum et
venerandum capitulum, scribit, multum distat a totis supra-
dictis capitulis. Et idcirco cum aqnovimus vestrae a Deo
servatae orthodoxaeque reyalis excellentiae esse proprium, in
eo ubi rectae fidei plena penitus confessa est sensum sanctis-
simi Greqorii sequi. — Ac censemus, revera eo tempore, ut
postea, fideles Galliae sacram venerationem imaginibus qui-
bus utebantur exhibuisse, quamvis consuetudines Orientalium,
qui osculiS, genuflexionibus, incenso et luminaribus imagines
sacras colebant, minus in usu essent in Gallia.¹) Sed talis

 

¹) Antiquam tamen fuisse consuetudinem accendendi luminaria co-
ram imaginibus, colliges ex istis versibus Fortunati in Carmine de
S. Martino: „Hic paries retinet sancti sub imagine formam, — Ample-
ctenda ipso dulci pictura colore. — Sub pedibus Justi paries habet arte
fenestram, — Lychnus adest, cujus vitrea natat ignis in urna.“ L. IV.
in fine. — Venantius Fortunatus ibi describit sacellum S. Martini quod
Ravennae exstabat in ecclesia Ss. Joannis et Pauli, ubi et ipse ocu-

