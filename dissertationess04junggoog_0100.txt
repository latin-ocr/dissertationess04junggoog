94 XIV. De civili R. Pontificis principatu.

dein vero quum jam debuissent tanquam aequales Italos, ut

sibi eos devincirent‚ tractare, eos in servitutem quamdam
tributariam redegere.

16. Latinis victis Longobardi nullam gubernii participa·
tionem concessere3 atque ex omnibus muneribus publicis tum
militaribus tum civilibus hi exclusi erant. Legis Romanae
usus abolitus fuit, et leges Longobardorum‚ Latinis non con·
sultis ‚ constitutae sunt. Quoad ferendas leges enim tota
auctoritas erat apud regem ducesque, cum assensu gentis
nostrae Lonqobardorum et felicissimi nostri exercitus, uti in
prooemio legum illarum dicitur. Etiam militiam exercere
Latinis interdictum erat, ita ut ipsis tantum relinqueretur
colere terras, atque artes mechanicas vel opera servilia exer-
cere. Imo vel inter ipsos servos, gradu inferiori per leges
reputabantur Latini3 sic e. g. lege 194· Rotharis regis impo-
nitur mulcta viginti solidorum ei qui violarit alterius servam,
si fuerit ipsa ex Longobardorum gente, mulcta vero solidorum
duodecim tantum, si fuerit ipsa Romana. Quamvis vero de·
cursu temporis in ejusmodi subjectione quaedam tempera-
menta obvenirent, et clerici liberis Longobardis aequiparen-
tur, tamen universim ¹illud systema politicum toto tempore
dominationis suae Longobardi secuti sunt, et Italos subjectos
in servitute tributaria retinuerunt. Hinc quamvis duobus
saeculis nationes istae viverent junctae, tamen nulla amicitiae
et affectionis connexio inter eas oborta est, eaque fere rela-
tio {inter ipsas erat, qualis nostra aetate est inter Turcas
dominantes et Christianos ipsis subjectos

17. Quae quum ita sese haberent, facile intelligitur,
provincias illas Italiae, quae Longobardis non erant sub-
jectae, horum jugum et dominationem vehementer reformi-
dasse. Eo major autem aversio erat a gente barbara, ‘ne-
fanda, putida Longobardorum‚ quod hi satis aperte osten-
derent, id ipsis propositum esse, ut totam Italiam sibi sub-
jicerent. Passim etiam Longobardi in istas provincias, vel

 

exstinctis, exceptis his regionibus quas Albuin celierat, Italia ex maxima
parte capta, et subjugata est.“ Hist. Long. H. c. 32.

